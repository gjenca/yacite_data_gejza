Publikované články

1.  A. Jenčová, G. Jenča: On Monoids in the Category of Sets and
    Relations, International Journal of Theoretical Physics, 56
    (2017) 3757-3769 (Relevantnosť 100%) doi:10.1007/s10773-017-3304-z
2.  G. Jenča: Effect Algebras as Presheaves on Finite Boolean Algebras,
    Order, 35 (2018) 525-540 (Relevantnosť 100%)
    doi:10.1007/s11083-017-9447-y
3.  G. Jenča: Two monads on the category of graphs, Mathematica Slovaca,
    69 (2019) 257-266 (Relevantnosť 50%) doi:10.1515/ms-2017-0220
4.  G. Jenča: Pseudo effect algebras are algebras over bounded posets,
    Fuzzy Sets and Systems, (to appear in 2020)
    doi:https://doi.org/10.1016/j.fss.2019.07.003 (Relevantnosť 100%)

Najvýznamnejšie výsledky

Považujem za najvýznamnejšie 2. a 3.

V článku 2. sme aplikovali pozorovanie Statona a Uljnena, že
subkategória FinBool obsahujúca konečné Booleove algebry je hustá v
kategórii všetkých efektových algebier EA. Z toho vyplýva, že každá
efektová algebra A je plne charakretizovaná presheafom, ktorý A indukuje
prostredníctvom Hom(-,A) na FinBool. Vlastnosti kategórie elementov
tohto presheafu umožňujú charakterizovať ortoalgebry aj efektové algebry
s Rieszovou vlastnosťou. Tenzorový súčin efektových algebier vzniká
reflektovaním Dayovej konvolúcie priradených presheafov. Tento výsledok
ukazuje, že tenzorový súčin efektových algebier nie je iba “vymyslená
definícia” metódou prenosu z konrétnejšieho do všeobecnejšieho kontextu
pomocou analógie, ale tento pojem vzniká prirodzene a nevyhnutne
aplikovaním abstraktného aparátu teórie kategórii.

Článok 3. ukazuje, že dva klasické pojmy teórie grafov (párovanie grafu,
parciálne Steinerove systémy trojíc) vznikajú ako algebry pre dve monády
na kategórii grafov.

Splnenie cieľov projektu

  Štúdium kategórie relačných monoidov ako zovšeobecnenia kvantových
  logík, charakterizácia niektorých vlastností (ako napr. Rieszova
  dekompozičná vlastnosť) pomocou kategoriálnej a 2-kategoriálnej
  štruktúry relačných monoidov.

Cieľ splnený v článku 1.

  Konštrukcia a štúdium tenzorových súčinov efektových algebier a ich
  podtried (sigma-efektových a sigma-MV algebier), výskum príslušnej
  monoidálnej kategórie.

Cieľ splnený v článku 2., každej efektovej algebre sme priradili
presheaf na kategórii konečných Booleových algebier, tenzorový súčin
vzniká reflektovaním Dayovej konvolúcie priradených presheafov.

Najdôležitejší výsledok

Fakt, že tenzorový súčin EA vzniká reflektovaním Dayovej konvolúcie.
